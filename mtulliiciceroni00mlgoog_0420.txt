Lis. ΠΙ. cAP. rs-1s. sar-aa 371

lacere, cui minimum esse videtur in hac causa loci,

puae tamen ita dicet dupliciter esse te iniustum, cum
et alienum adpetes, qui mortalis natus condicionem
postules inmortalium et graviter feras te, quod uten-
dum acceperis, reddidisse. Prudentiae vero quid re· 37
spondetis docenti virtutem sese esse contentam, quo
modo ad bene vivendum, sic etiam ad beate? Quae
si extrinsecus religata pendeat et non et oriatur a se
et rursus ad se revertatur et omnia sua complexa
nihil quaerat aliunde, non intellege, cur aut verbis
tam vehementer ornanda aut re tantopere expetenda
videatur? Ad haec bona me si revocas, Epicure,
pareo, sequor, utor te ipso duce, obliviscor etiam
malorum, ut iubes, eoque facilins, quod ea ne in
malis quidem ponenda censeo. Sed traducis cogi·
tationes meas ad voluptates. Quas? Corporis, credo,
eut quae propter corpus vel recordatione vel spe
cogitentur. Num quid est aliud? rectene interpretor
sententiam tuam? Solent enim isti negare nos in·
tellegere, quid dicat Epicurus. Hoc dicit, et hoc ille 38
acriculus me audiente Athenis senex Zeno, istorum
acutissimus, contendere et magna voce dicere solebat,
eum esse beatum, qui praesentibus voluptatibus fruere-
tur confideretque se fruiturum aut in omni aut in
magna parte vitae dolore non interveniente aut, si
interveniret, si summus foret, futurum brevem, sin
productior, plus habiturum iucundi quam mali, haec
cogitantem fore beatum, praesertim si et ante per·
ceptis bonis contentus esset et nec mortem nec deos
extimesceret. Habes formam Epicuri vitae beatae
verbis Zenonis expressam, nihil ut possit negari. ,8

Quid ergo? huiusne vitae propositio et cogitatio 39
aut Thyestem levare poterit aut Aeetam, de quo paulo
ante dixi, aut Telamonem pulsum patria exulantem
atque egentem? in quo haec admiratio fiebat:

Hicine est ille Telamon, modo quem gloria

ad caelum extulit,

24*

 

